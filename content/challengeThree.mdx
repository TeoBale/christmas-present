# Challenge 3

Siamo ancora agli inizi, è vero, ma nonostante questo stiamo già imparando a capire come muoverci insieme. Ti potrà sembrare affrettato, ma è così bello passare il tempo con te che non faccio altro che pensare a tutto ciò che ci aspetta.

Non vedo l'ora di viaggiare, girare il mondo con te... ci sono migliaia di destinazioni possibili: hotel sperduti, città d'arte, ristoranti nascosti e io vorrei vederli tutti con te.

Vorrei partire in questo istante, ma purtroppo non è così facile...

Nel mezzo del caos di tutte le destinazioni possibili, i nostri impegni e il budget ridotto, sembra che non ci sia proprio modo di partire. Però io rimango fiducioso. Sono convinto che, ricalcolando le nostre priorità e facendo scelte accurate, possiamo raggiungere ogni nostra destinazione.

Ho scaricato il database di tutte le possibili mete future. Il tuo compito è costruire la rete perfetta: un sistema che connette tutte queste mete (Minimum Spanning Tree) minimizzando lo "sforzo" totale, così avremo più energie, tempo e soldi per goderci il viaggio.

---

Ogni relazione è un grafo. Alcuni nodi sono facili da raggiungere, altri richiedono sforzo (peso elevato). Voglio visitare tutto il grafo con te ma ci serve una strategia intelligente

Ci serve qualcosa che sappia gestire i cambi di priorità velocemente e che sia efficiente nello spazio, perché i nostri piani si dovranno adattare continuamente

Purtroppo non possiamo spendere troppo per una singola tratta. Sei costretta a considerare un collegamento tra due destinazioni SOLO SE la loro distanza fisica (Euclidea, in linea d'aria) è inferiore a 500 unità. Ignora qualsiasi connessione più lunga.. non ci sarebbe il budget..

```txt
# ID Costo X Y
0 10 0 0
1 10 400 0
2 10 800 0
3 10 400 300
```

in questo caso i cammini possibili sarebbero:

-   **0 -> 1**

    -   Distanza: 400 (Orizzontale)
    -   È < 500? **SÌ**
    -   Peso: 400 + 10 = **410**

-   **1 -> 2**

    -   Distanza: 400 (Orizzontale)
    -   È < 500? **SÌ**
    -   Peso: 400 + 10 = **410**

-   **1 -> 3**

    -   Distanza: 300 (Verticale)
    -   È < 500? **SÌ**
    -   Peso: 300 + 10 = **310**

-   **0 -> 3**

    -   Distanza: Ipotenusa triangolo rettangolo (cateti 400, 300). $\sqrt{400^2 + 300^2} = 500$.
    -   È < 500? **NO** (È esattamente 500, quindi esclusa).
    -   _Nota: Il testo dice "inferiore a", quindi &lt;._

-   **2 -> 3**
    -   Distanza: Ipotenusa (cateti 400, 300). Analogamente è 500.
    -   È < 500? **NO**.

Dobbiamo collegare tutti i nodi spendendo il meno possibile.

1. Prendiamo l'arco più leggero: 1-3 (Peso 310). Siamo a {1, 3} connessi.
2. Il prossimo più leggero disponibile per espandere: 0-1 (Peso 410). Siamo a {0, 1, 3}.
3. Il prossimo per collegare l'ultimo nodo (2): 1-2 (Peso 410). Siamo a {0, 1, 2, 3}.

**Totale:** $310 + 410 + 410 = 1130$

---

**PS:** La soluzione è la parte intera..

Ricorda che i computer a volte approssimano male i float. Prova ad aggiungere un epsilon (0.00001) al totale prima di trasformarlo in intero, oppure arrotonda al numero più vicino invece di troncare.

<ChallengeInput href="api/challenge-3" solution="20130020" />

<div className="h-20"></div>
